---
layout: taart
title: Granola ontbijt
imageName: granola.jpg
cuttingBoard: granola.png
dateAdded: 31 Mei 2017
intro: Trolololollll, een zingend begin van de dag!
prepTime: 5
cookTime: 5
ontbijt: true
tussendoortje: false
lunch: false
diner: false
sideDish: false
toetje: false
leftOvers: false
---
Ontbijten daar doe ik niet aan. Hink stap sprong en ik ben op de plaats van bestemming. Een droge boterham weg kauwen, een laf bakkie yoghurt naar binnen gieten of een smakeloze pap op sabbelen, gadverdamme. Ik doe liever aan het maximaliseren van het maffen. Zoals je hoort heb ik niet zo’n goede relatie met het fenomeen ontbijt. Je schrijft ontbijt niet voor niks met een lange ij, denk ik dan maar.

Moet je nagaan wat voor een overheerlijk, zinnenprikkelend, levensvreugdeverhogend ontbijt er klaar moet staan, wil ik uit mijn bed springen...  This is it! Dit is waar ik mijn ogen voor open waaier, mijn deken van me afgooi, trolololololll this girl is on fire...

##### Ingrediënten:
* 100 gram Havervlokken
* 6 el kokosrasp
* 1 theelepel gemberpoeder
* 1 theelepel kaneelpoeder
* Beetje zout
* Handje walnoten
* Handje rozijnen
* 4 el zonnebloemolie
* 4 el honing
* Yoghurt: Grieks, Turks, Fries, soya, koe, geit, gewoon jouw lievelings
* Fruit: Banaantje, besje, appeltje, mangootje, aardbeitje, gewoon waar je zin in hebt

##### Zo maak je het:
Zet de oven aan op 180 graden op de gril stand. Pak een ovenbakplaat en leg er een vel bakpapier op. Doe de havervlokken, kokosrasp, gemberpoeder, kaneelpoeder, zout, walnoten en rozijnen op de bakplaat en mix het door elkaar heen (je wil namelijk niet in 1 hap alle gember in je mikkie hebben, dat is niet lekker wakker worden). Drizzle er zonnebloemolie en honing overheen en schep het nog een keer door elkaar. Zet het dan ongeveer 5 minuten in de oven waarbij je het elke minuut even omschept. Als het goudbruin is haal je het uit de oven en laat je het afkoelen. Nu is het klaar om op te peuzelen, en je kan het natuurlijk ook bewaren in een bakje, pot of zakje! Je wordt wakker, pak een bakje, doe er je lievelingsyoghurt in.  Me gusta Griekse yoghurt, leg er fruit bij zoals blauwe bessen en banaan en top het af met je eigengemaakte granola. Een super begin van de dag zeg ik! Shining bright like a diamond!
