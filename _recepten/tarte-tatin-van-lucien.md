---
layout: taart
title: Tarte tatin van Lucien
imageName: tarteTatin.jpg
cuttingBoard: tarteTatin.png
dateAdded: 15 April 2017
intro: Welcome to the flip side of things. It Flipperdy Flaps your tongue!
prepTime: 20
cookTime: 30
time: 50
ontbijt: false
tussendoortje: false
lunch: true
diner: true
sideDish: true
toetje: false
leftOvers: false
---

God mag weten wie Lucien is. Wat ik wel weet is dat deze tarte tatin je tong laat flapperen. Niet normaal lekker dit. Hij is knapperig, zacht, zoet en zout tegelijk en toch best makkelijk te versieren. Ik dacht dat tarte tatins maken niet te doen was. Wel dus. Easy peasy, je snijdt, bakt, bedekt en de oven doet de rest. En ja, dan het spannende onderdeel, omdraaien maar! Welcome to the flip side of things!

##### Ingrediënten voor één tarte tatin:
* <b>500</b> gram pompoen
* <b>200</b> gram sjalotten
* <b>100</b> gram zachte geitenkaas
* <b>1</b> klein handje salie
* Flinke scheut ammaretto
* Flinke klont roomboter
* Zout naar smaak
* Peper naar smaak
* <b>4</b> plakjes bladerdeeg

##### Zo maak je het:
Zet de oven aan op 180 graden.
Leg het bladerdeeg op het aanrecht om te ontdooien.
Snij de pompoen in grove stukken.
Snij de sjalotten in grove parten.
Zet een koekenpan (+-24cm), die ook in de oven mag, op het vuur. Doe er lekker veel boter in. Bak de pompoen 10 minuten en doe de sjalotten met de salie erbij. Bak 5 minuten mee. Giet er een flinke scheut ammaretto overheen en ruik even, deze geur is heerlijk! Voeg zout en peper toe. Verdeel de pompoen en sjalotten gelijkmatig in de pan en leg de stukken geitenkaas er tussen.
Bedek je baksel met het bladerdeeg.

Zet de pan een half uur in de oven, tot de bovenkant goudbruin is.
Leg een plank of bord, waar je de tarte tartin op wil serveren, op de pan en draai ze samen om. Welcome to the flip side of things. It Flipperdy Flaps your tongue!
